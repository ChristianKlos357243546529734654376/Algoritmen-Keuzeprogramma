De Keuzedomein Algoritmiek had op eerste blik niet heel veel diepte, er was in fundament niet veel informatie. Maar hoe meer ik erover kwam te leren, hoe duidelijker de term werd uitgelijnd. 
In het kort zijn algoritmen processen die een bepaald stappenplan volgen om vanuit een probleem een oplossing te bedenken.

Na enig onderzoek en wat verdieping op het subject heb ik bepaald om een Kortste-Pad algoritme te creëren, wat ook wel Dijkstra’s Algoritme heet. Dit is een bekend probleem in de algoritmiek, en is ook een van de gepresenteerde subdomeinen in Keuzethemas.nl.
Ik wist vanaf de start dat ik randomisatie wou toepassen, en dat ik het wilde coderen in Python, dit is namelijk de taal waar ik het comfortabelst mee werk, en waar ik het makkelijkst mijn kennis uit kan breiden.

Bij dit project heb ik een algemene Primaire doel, met wat secundaire eisen voor mijn eindproduct:

Primaire Doel:
- Dit programma moet d.m.v. een algoritme het kortste pad kunnen vinden tussen ten minste twee gegeven punten (nodes) op een assenstelsel, waarbij het programma alleen gegeven paden (edges) kan gebruiken.

Secundaire Eisen:
- Dit programma moet zelf een assenstelsel kunnen produceren en weergeven.
- Dit programma moet willekeurige punten (nodes) kunnen genereren op het assenstelsel, en moet verbindingen tussen die punten kunnen genereren (edges).
- Dit programma moet gebruik maken van één of meer Algoritmes.
- De parameters voor het genereren en produceren van deze resultaten moeten beïnvloedbaar zijn, en moeten vaste User-Defined regels volgen.
